sabato 7 dicembre 2019, aeroporto di Orio, direzione Istanbul, presento passaporto e biglietto,   
poliziotto di frontiera: motivo del viaggio?  
*si potrà ancora scherzare un po durante queste cose?*  
io: vacanza, con lei, indico Ilaria che sta facendo il controllo nello sportello adiacente  
poliziotto di frontiera: sorride  
poliziotto di frontiera lato Ilaria: ci volevo andare anche io con la fidanzata prima o poi...    
si chiacchiera scherzosamente quello che si può chiacchierare in meno di un minuto   
*si può ancora scherzare un po, menomale*  
a bordo, con fare da automi rassegnati gli hostess partono a mimare le varie pratiche da adottare per ingannare l'attesa prima della probabile morte, quasi nessuno se li fila, io però li guardo con attenzione ma solo per dare ulteriore ispirazione al pensiero immaginario che sta prendendo forma nella mia mente:  
*voce del capitano che annuncia una perdita di quota seguita da probabile ammaraggio ma che rassicura: c'è il tempo per fare un ultimo selfie e già mi immagino i possibili post #instadaily #mascheririne #ossigeno #picoftheday #salvagente #followme #bracebracebrace*  
invece il volo, quasi per dispetto ma più probabilmente per statistica e fortunatamente per le mia ansia areoplanofoba, scivola tranquillo verso est,  
anche questa volta non riesco a catturare il momento in cui il cambio di fuso mi frega due ore in meno di un secondo, diasappunto, mi concentro quindi sull'ultima cosa da immaginare nel contesto prima che la realtà si imponga con il suo fare indifferente:  
*come saranno questi turchi?* neanche avesse letto i miei pensieri Ilaria mi fa notare che il capitano è donna e aggiunge alla faccia del paese retrogrado, va bene, vada per una partita a sudoku.  

Atterrati, controllati e timbrati ci portiamo all'esterno dell'aeroporto dove ci attende una pseudo navetta simil Uber prenotata tramite i servizi più o meno legali dell'hotel, apprendiamo velocemente un usanza locale che ci accompagnerà per tutta la durata del soggiorno,

Il traffico dall'areoporto all'hotel è decisamente all'altezza di una città con sedici milioni di abitanti, la guida aggressiva e serrata del nostro autista mi fa venire in mente uno spartano nelle fila dei 300 di Leonida durante la battaglia delle Termopili, eccolo che approfitta di ogni spazio indicativamente piano per accorciare le distanze, nessuna remora: corsie di emergenza, autogrill, benzinai, rotonde basse, e che, se messo alle strette, si atteggia come un animale indomito e selvaggio rinchiuso in una gabbia facendo saettare gli abbaglianti, sfiorando i paraurti altrui, chiudendo implacabilmente ogni possibile passaggio a quelli che seguono.




